+++
title = "Condivisione equa di diversi contributi"
hascode = true
hasplotly = true
+++

### Condivisione equa di diversi contributi
Due amiche, Astrid e Beatrice, hanno organizzato un picnic. Per pigrizia hanno però deciso di cucinare un'unica pietanza, il riso freddo, e si sono anche accordate che ognuna preparasse quante porzioni riuscisse e che poi le avrebbero condivise ed eventualmente sistemato i conti alla fine. 

Astrid ha portato con sé 3 porzioni di riso freddo, mentre Beatrice 5. Sono sul punto di pranzare quando'ecco che appare anche Chiara!, un'altra loro amica, che chiede di unirsi a loro per il picnic, pur non avendo portato niente, ma ovviamente promettendo di saldare il conto alla fine. Astrid e Beatrice accolgono quindi volentieri la nuova arrivata. A questo punto, dividono le 8 porzioni iniziali in tre parti uguali, generando quindi 24 porzioncine (dove supponiamo che ogni porzioncina valga 1€[^1]), di cui 9 derivavano dalle tre porzioni originali di Astrid e 15 dalle cinque di Beatrice. Dopo questa digressione matematica, se le distribuiscono tra loro e procedono con il pranzo. Le tre amiche sono molto affamate, e quindi ognuna finisce interamente il riso che le è stato assegnato.

"Gran bella mangiata!" riassume alla fine Chiara, "ma... quanto vi devo? Vediamo: io ho mangiato 8 porzioncine, per un costo di 8€. Di tutto il riso, tu Astrid ne avevi portato i 3/8, mentre Beatrice 5/8, quindi... dovrei dare 3€ ad Astrid e 5€ a Bea, giusto?". "Mi sembra giusto" conferma Astrid. "No invece!" esclama Beatrice, scioccata dall'incompetenza matematica delle sue amiche.

In effetti Beatrice ha ragione. _Ma perché? E quale sarebbe la divisione più corretta?_ 

Il problema può essere esteso in forma generale avendo un picnic con $k$ amiche iniziali, in cui ognuna porta $n_1, \ldots, n_k$ porzioni di riso, che sono poi raggiunte da altre $m$ amiche che non hanno portato nulla, ma che alla fine devono pagare una certa somma alle altre amiche.

> Problema ispirato da [https://plus.maths.org/content/sharing-cakes](https://plus.maths.org/content/sharing-cakes).

[^1]: questa è solo una semplificazione. Si potrebbe fissare, in modo più verosimile, il costo della porzione inziale (intera), e non della sotto-porzione (divisa), ma questo complicherebbe solo i calcoli. Comunque una volta trovata la soluzione si può convertirla in valori "relativi" e quindi si può ripristinare il valore esatto in base al costo vero della porzione di partenza. 

### Soluzione


{{ addcomments }}