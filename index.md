+++
title = "Home"
+++


## In breve
Ciao! sono Federico, un (quasi) Ingegnere Matematico (magistrale, al Politecnico di Milano), e un forse Divulgatore Matematico (vediamo come va). Qui nel sito, alle pagine [Activity](/activity/) e [Uni](/uni/), troverete tutti i materiali inerenti ai contenuti prodotti; contenuti che potete trovare su [Youtube](link) (molto consigliati, con tutto raccontato con calma e in dettaglio) ma anche su [Instagramm](link) e [TikTok](link) (in formato più breve). 


## Più in dettaglio

<!-- Ciao! Sono uno studente della magistrale di Ingegeria Matematica, al Politecnico di Milano, indirizzo Statistical Learning. Un indirizzo relativamente nuovo e quindi sconosciuto, che però esiste e raccoglie sempre più seguaci. Ma se il sito ha il mio nome non siamo evidentemente qui solo per sponsorizzare questo corso di laurea, quindi addentriamoci nel discorso. -->

<!-- Sin da bambino (frase di circostanza comoda per cominciare il paragrafo, in realtà non mi ricordo molto)  -->
Da sempre mi ha apppassionato risolvere problemi, e l'università mi ha permesso di affinare notevolmente quest'arte (un modo molto diplomatico ed edulcorato di riassumere le sofferenze del percorso universitario). Comunque, lì ho potuto conoscere, e con calma digerire, concetti anche piuttosto complicati (si pensi solo al corso di Analasi Reale e Funzionale), e questo ha alimentato un'altra mia grande inclinazione, quella di propormi ai miei amici e compagni di corso per aiutarli a sciogliere i loro dubbi.\
Infatti, trovare soluzioni a problemi era di base interessante e divertente, ma immedesimarsi in qualcun altro per trovare la via migliore, basandosi sul suo punto di vista, per comprendere e risolvere i suoi dubbi, questo era ancora più stimolante.

Per questo ha cominciato a sfiorarmi anche il pensiero della divulgazione (pensiero immerso in una densa coltre di imbarazzo), insieme al fatto che lavorare sui social, ad oggi, offre intriganti possibilità economiche. La matematica da noi studiata è infatti ad un livello molto avanzato, ovviamente, ma è solo lì che anche un pubblico più ampio potrebbe arrivare a capire quanto questa materia possa essere utile e gradevole, nonché divertente (più o meno). Tuttavia questa piacevolezza viene appunto nascosta dalla sua parziale inaccessibilità.\
Di conseguenza, unendo il mio percorso di studi verso la comprensione dei vari argomenti, insieme al mio interesse per aiutare gli altri, è sbocciata l'idea di provare a divulgare quanto appreso; moralmente attraverso racconti ed esempi di matematica (in senso molto lato) applicata, spiegati in modo molto traquillo e comprensibile.

In tal caso troverete video e materiali inerenti a questi miei tentativi sui link già sopra citati. Più precisamente, qui sul sito nella sezione [Activity](/activity/) troverete tutti i codici e grafici di supporto a quei contenuti, mentre la sezione [Uni](/uni/) è più espositiva, dedicata a mostrare quanto di simpatico prodotto durante gli anni di università, ovvero i vari progetti svolti.
Insieme, forse, anche ai miei appunti -- quindi pubblicamente scaricabili --, ma ci penserà il mio corsivo in cui sono scritti a filtrare unicamente il pubblico più intrepido e determinato a volerli davvero consultare. Infine, non sono un designer quindi il sito già è tanto che funzioni :), e poi si legge bene solo da pc o tablet, mentre un po' meno da smartphone.