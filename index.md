+++
title = "Home"
+++


# In breve
Ciao! sono Federico Angelo Mor, un (quasi) Ingegnere Matematico (magistrale, al Politecnico di Milano), e un forse Divulgatore Matematico (vediamo come va). Qui nel sito, alle pagine [Activity](/activity/) e [Uni](/uni/), troverete tutti i materiali inerenti ai contenuti prodotti; contenuti che potete trovare su [Youtube](link) (molto consigliati, con tutto raccontato con calma e in dettaglio) ma anche su [Instagramm](link) e [TikTok](link) (in formato più breve). 


# Più in dettaglio

<!-- Ciao! Sono uno studente della magistrale di Ingegeria Matematica, al Politecnico di Milano, indirizzo Statistical Learning. Un indirizzo relativamente nuovo e quindi sconosciuto, che però esiste e raccoglie sempre più seguaci. Ma se il sito ha il mio nome non siamo evidentemente qui solo per sponsorizzare questo corso di laurea, quindi addentriamoci nel discorso. -->

Sin da bambino (frase di circostanza comoda per cominciare il paragrafo, in realtà non mi ricordo molto) mi è sempre piaciuto risolvere problemi, e l'università mi ha permesso di affinare notevolmente quest'arte. Un modo molto diplomatico ed edulcorato di riassumere e rielaborare le sofferenze del percorso universitario. Comunque, lì ho potuto conoscere e con calma digerire concetti anche piuttosto complicati (si pensi solo ad Analasi Reale e Funzionale), e questo ha alimentato un'altra mia grande inclinazione, quella di propormi agli altri, i miei amici e compagni di corso, per aiutarli a sciogliere i loro dubbi.   
Infatti, risolvere i problemi era interessante, ma immedesimarsi in qualcun altro per trovare la via migliore, basandosi sul suo punto di vista, per comprendere e risolvere i suoi dubbi, questo era ancora più stimolante.

Per questo ha cominciato a sfiorarmi anche il pensiero della divulgazione, insieme al fatto che lavorare sui social, ad oggi, offre intriganti possibilità economiche. La matematica da noi studiata è infatti ad un livello molto avanzato, ma è solo lì che anche un pubblico più ampio potrebbe arrivare a capire quanto questa materia possa essere utile e interessante, nonché divertente. Tuttavia questa piacevolezza viene appunto nascosta dalla sua parziale inaccessibilità.   
Di conseguenza, unendo il mio percorso di studio per la comprensione dei vari argomenti insieme al mio interesse per aiutare gli altri, è sorta l'idea di provare a divulgare quanto appreso, moralmente attraverso racconti ed esempi di matematica applicata, spiegati in modo molto traquillo e comprensibile.

In tal caso troverete video di questi miei tentatiti sui link già sopra citati. Più preisamente, qui sul sito nella sezione [Activity](/activity/) troverete tutti i codici e grafici di supporto a quei contenuti, mentre la sezione [Uni](/uni/) è più espositiva, dedicata a mostrare quanto di simpatico prodotto durante gli anni di università, ovvero i vari progetti svolti.   
Insieme, forse, anche ai miei appunti, quindi pubblicamente scaricabili; ma ci penserà il mio corsivo in cui sono scritti a scremare unicamente il pubblico più intrepido e determinato a volerli davvero consultare.
